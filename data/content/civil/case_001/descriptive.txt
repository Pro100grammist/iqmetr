Зміст позовних вимог позивача.
У квітні 2021 року {random_name_3} звернулася до Ірпінського міського суду Київської області з позовом до {random_name_4} , в якому просить стягнути з відповідача на її користь аліменти на малолітнього сина - {random_name_5}, у твердій грошовій сумі в розмірі 12 500 грн на дитину, вважаючи, що такий розмір є необхідним та достатнім для забезпечення гармонійного розвитку малолітнього сина і його потреб у харчуванні, ліках, одязі тощо.
У позовній заяві позивач просить:
Стягнути з відповідача аліменти в розмірі 12 500 грн, але не менше 50% прожиткового мінімуму для дитини відповідного віку, щомісячно, починаючи стягнення з моменту подачі позову і до досягнення дитиною повноліття. 
Обґрунтування позовних вимог:
Свої вимоги позивач мотивує тим, що сторони не перебували у зареєстрованому шлюбі, однак мають спільну дитину - {random_name_5}. Вона та відповідач проживають окремо, у свою чергу дитина проживає разом з матір`ю.
Позивач зазначає, що з народження дитини відповідач не приймає ніякої участі у її вихованні, розвитку та утриманні. Вона із власних заощаджень, самостійно, забезпечує дитину належними житловими умовами, якісним медичним обслуговуванням, а також її фізичний та культурний розвиток. Зокрема, на потреби дитини та забезпечення належних житлових умов вона в середньому витрачає близько 25 000 грн: сплата житлово-комунальних послуг - 2 500 грн; медичне обслуговування, медикаменти та вітаміни - 3 500 грн; дитяче харчування - 4 000 грн; одяг, іграшки та засоби гігієни - 5 000 грн; відвідування курсів розвитку дитини - 10 000 грн. Відповідач є фізично здоровим та працездатним чоловіком, перебуває на обліку в органах Державної фіскальної служби як фізична особа-підприємець, має корпоративні права, з 2015 року провадить адвокатську діяльність, постійно подорожує закордон.
Обґрунтування позиції відповідача:
20 червня 2021 року відповідачем подано до суду відзив, в якому останній заперечує проти задоволення позову, посилаючись на те, що впродовж2017-2021 років ним добросовісно виконувався обов`язок щодо утримання малолітнього сина - ОСОБА_5 , однак позивачем протиправно вчиняються перешкоди у спілкуванні та побаченнях відповідача з сином. Наразі йому невідомо ні про нову адресу місця проживання сина, ні про зміну умова його життя та розпорядку, що позбавляє батька можливості піклуватися про нього.
Крім того, позивач ніде на працює і майже не займається вихованням сина. Тривалий час від народження дитина проживала разом із своїм дідом, який є батьком позивача. Відповідач неодноразово пропонував передати сина йому на виховання та утримання, однак позивач категорично відмовлялася.
Окрім цього, відповідачу відомо про нецільове використання позивачем коштів, які ним систематично надсилалися та надавалися у готівковому вигляді для утримання сина протягом 2017-2021 років. Також, проживаючи в родині позивача, син в повній мірі не забезпечений новим одягом та взуттям, не створені належні умови для його розвитку, відпочинку та оздоровлення, у зв`язку з чим, відповідач звернувся до суду з позовом про визначення місця проживання дитини.
Разом з тим, відповідач зазначив, що на його утриманні також перебуває двоє інших дітей: неповнолітня {random_name_5}, ІНФОРМАЦІЯ_2 та {random_name_6} , ІНФОРМАЦІЯ_3 , яка є студентом 2 курсу денної форми навчання. Також, на утриманні відповідача перебуває мати, яка є непрацездатною (досягла встановленого законом пенсійного віку) та постійно потребує матеріальної допомоги, оскільки окрім пенсії 1 700 грн немає жодного іншого доходу, тому сплачує комунальні послуги за неї. Крім того, нещодавно його мати перенесла складну операцію та стаціонарне лікування, які він оплатив. До того ж, він сам має ряд хронічних хвороб, у зв`язку з чим потребує постійного лікування. Таким чином, наведені у позовній заяві доводи про те, що відповідач не приймає ніякої участі у вихованні, розвитку та утриманні дитини не підтверджено позивачем належними та допустимими доказами, тому просив відмовити в задоволенні позову. Крім цього вважає, що позивачем не надано належних та допустимих доказів обґрунтування витрат у розмірі 12 500 грн на дитину. Зокрема, позивач не має доходу у заявленій сумі в розмірі 25 000 грн, яку витрачає на щомісячне утримання їхнього спільного сина, оскільки її середньомісячний дохід у червні 2021 року-травні 2022 року становив 10 000 грн. Крім того, з початком повномасштабного вторгнення відповідач неодноразово перераховував кошти за проханням позивача для придбання одягу, взуття та ліків для сина. Враховуючи, що відповідач не має наміру ухилятися від виконання обов`язку по утриманню сина, однак має проблеми зі здоров`ям, що впливають на його працездатність, має на утриманні неповнолітню дочку від першого шлюбу {random_name_6} , ІНФОРМАЦІЯ_2 та утримує повнолітню дочку {random_name_6}, ІНФОРМАЦІЯ_3 , яка продовжує навчання, доглядає за непрацездатною матір`ю пенсіонеркою {random_name_7} , та окрім заробітної платив розмірі 3 075 грн і пенсії за вислугу років в розмірі 6 874,47 грн інших джерел доходу не має, тому погоджується сплачувати у добровільному порядку аліменти на сина в розмірі 1700 грн щомісячно.
